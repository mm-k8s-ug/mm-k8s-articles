# GitRepo

`gitRepo` volume က တကယ်တော့ [`emptyDir`](https://blog.k8smm.org/volumes/emptydir) volume နဲ့ တူပါတယ်။ Persistent store လို့မရပါဘူး။ Pod တစ်ခုထဲရှိ container အချင်းချင်းပဲ share လို့ရပါတယ်။ pod တွေအချင်းချင်း share လို့မရပါဘူး။  ဒါပေမဲ့ `gitRepo` volume က Git repository များကို clone ပြုလုပ်ခြင်း၊ check out ပြုလုပ်ခြင်း တွေကို pod စတင် run တဲ့ အချိန်၊  pod အထဲရှိ container တည်ဆောက်မှု မပြီးခင်မှာ  ပြုလုပ်ပေးသွားမှာဖြစ်ပါတယ်။ ယခု အချိန်မှာ `gitRepo` volume က သုံးလို့ရနေဆဲ ဖြစ်သေးပေမယ့်  deprecated ဖြစ်သွားပါပြီ။ [Kubernetes Documentation](https://kubernetes.io/docs/concepts/storage/volumes/#gitrepo) မှာ တော့ `gitRepo` volume အစား git ကို အသုံးပြုတဲ့ `InitContainer` နဲ့ `EmptyDir` volume ကို အသုံးပြုဖို့ အကြံပေးထားပါတယ်။ Deprecated  ဖြစ်သွားသော်လည်း သိရှိလေ့လာရအောင် ဖော်ပြပေးလိုက်ပါတယ်။

![GitRepo Volume](../.gitbook/assets/gitrepo.png)

{% hint style="danger" %}
gitrepo ကို အသုံးပြုမယ်ဆိုရင် gitrepo ကို အသုံးပြုတဲ့ pod တွေ schedule လုပ်မယ့် worker node တိုင်းမှာ git client binary ကို ကြိုပြီးထည့်သွင်းပေးထားဖို့ လိုအပ်ပါတယ်။ git client binary မရှိရင် git clone / git check out မလုပ်နိုင်ပါဘူး။ 
{% endhint %}

GitRepo ကရဲ့ feature ကမြင်တဲ့ အတိုင်း awesome ဖြစ်ပါတယ်။ ဒါပေမဲ့ သူရဲ့ အားနည်းချက်တွေကတော့ အပေါ်မှာပြောခဲ့သလို kubernetes က git client binary အပေါ်မှီခိုရခြင်း၊ နောက်ထပ် တစ်ခုက တော့ ကျွန်တော်တို့ update ထက်လုပ်လိုက်တဲ့ git repository မှ နောက်ဆုံး commits အသစ်များကို sync မပြုလုပ်နိုင်ခြင်း၊ တို့ ဖြစ်ပါတယ်။ ဒါကြောင့်မို့လည်း Deprecated ဖြစ်သွားတယ် ထင်ပါတယ်။ 

GitRepo ကိုဘယ်လိုနေရာမျိုးတွေမှာ အသုံး၀င်နိုင်မလဲ ? ဘယ်လိုအသုံးပြုမလဲ ? အလွယ်ပြောရရင် တော့ kubernetes ကို သုံးတဲ့ environment မျိုးမှာ company website သို့မဟုတ် portfolio စတာတွေအတွက် static website တွေကို `gitRepo` volume အသုံးပြုပြီး အလွယ်တကူ အသုံးပြုလို့ ရနိုင်ပါတယ်။ ဒါကြောင့်မလို့ GitRepo ကို သုံးမယ်ဆို အသင့်ရှိပြီးသား git repository တစ်ခု မဖြစ်မနေရှိဖို့ လိုအပ်ပါတယ်။ GitRepo အတွက် sample manifest ကို ဖော်ပြပေးပါ့မယ်။

```yaml
kind: Pod
metadata:
  name: gitrepo-volume-pod
spec:
  containers:
  - image: nginx:alpine
    name: web-server
    volumeMounts:
    - name: html
      mountPath: /usr/share/nginx/html
      readOnly: true
    ports:
    - containerPort: 80
      protocol: TCP
  - image: k8s.gcr.io/git-sync:v3.0.1
    name: git-sync
    volumeMounts:
    - name: html
      mountPath: /tmp/git/gitsync
    env:
    - name: GIT_SYNC_REPO
      value: https://github.com/DTherHtun/static-gitrepo.git
    - name: GIT_SYNC_DEST
      value: gitsync
    securityContext:
            #  fsGroup: 2000
      runAsNonRoot: false
      runAsUser: 0
  volumes:
  - name: html
    gitRepo:
      repository: https://github.com/DTherHtun/static-gitrepo.git
      revision: master
      directory: .
```

Line number 31 ကတော့ volume type - `gitRepo` လို့ declare လုပ်ထားတာ ဖြစ်ပါတယ်။ `gitRepo` ရဲ့ parameter တွေကတော့ `repository` , `revision`, `directory` တို့ဖြစ်ပြီး `repository` သည် အသုံးပြုမယ့် repository url ကိုထည့်ပေးရမှာ ဖြစ်ပါတယ်။ `revision` ကတော့ repository မှ clone ချင်သည့် branch ကို ထည့်ပေးဖို့ ဖြစ်ပါတယ်။ `directory` ကတော့ destination နဲ့ တူပါတယ်။ ဘယ် path သို့မဟုတ် ဘယ် folder အောက်ကို clone မလဲ ဆိုတာကို ထည့်ပေးဖို့ဖြစ်ပါတယ်။

